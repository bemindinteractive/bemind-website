---

layout: blog-article
permalink: /blog/5-regole-per-fidelizzare-i-tuoi-clienti
lang: it
category: 'VENDERE ONLINE'
title: 7 semplici regole per fidelizzare i tuoi clienti
description: |+
  Un cliente soddisfatto vi terrà sempre in considerazione per le proprie spese e vi farà pubblicità. Cosa potete fare per appagarli?
image: /blog/images/fidelity.jpg

---

Un cliente soddisfatto vi terrà sempre in considerazione per le proprie spese e vi farà pubblicità: si sa, il passaparola si è sempre dimostrato un valido strumento di propaganda.

Cosa potete fare per appagarli? Soffermiamoci su 7 semplici regole.

### 1. Rispondete velocemente alle loro richieste
Quando un potenziale cliente vi contatta per avere informazioni, siate veloci nel rispondergli, nel modo più cortese ed esaustivo possibile.

__Non fate passare più di 1 giorno__: potrebbe spazientirsi e rivolgersi altrove. Quindi controllate sempre i messaggi di posta e, nel caso in cui aveste un recapito telefonico, siate sempre reperibili e gentili nei toni.

### 2. Spedite entro breve tempo
Anche le spedizioni devono avvenire con una certa velocità: se siete stati contattati è perché il cliente ha bisogno del vostro prodotto e, poiché voi non sapete quanta urgenza abbia, è buona regola essere rapidi.

Oltre a garantire il vostro prodotto in tempi ragionevoli, __darete la rassicurante idea di essere seri e affidabili__.

### 3. Inviate un pacco ben confezionato
L'appagamento del cliente passa anche dalla presentazione del prodotto che ha richiesto; per questo motivo, __un pacco ben strutturato sarà il vostro primo biglietto da visita__ una volta abbattuta la barriera dello schermo di un pc.

Dedicatevi alla cura minuziosa del confezionamento e __prestate attenzione a dettagli che possono apparire insignificanti__: il risultato di piccoli accorgimenti sorprenderà piacevolmente l'acquirente.

![alt text](/blog/images/pacco-ben-confezionato.jpg "Inviate un pacco ben confezionato")

### 4. Affidatevi alla newsletter
L'invio di newsletter a clienti già “conosciuti” può rivelarsi utile per __stabilire una continuità di presenza__ nel loro quotidiano. Dato che le persone non possono passeggiare come si fa in strada per ricordarsi di essere “entrati” nel vostro negozio almeno una volta, è importante che siate voi a ricordargli della vostra esistenza in rete.

Attenzione, però, a non essere assidui e invadenti: e-mail troppo frequenti potrebbero infastidire non poco sortendo l'effetto contrario.

### 5. Descrivete bene i vostri prodotti
Se volete che il cliente scelga di comprare da voi, questa è la regola fondamentale: __quello che offrite nel vostro e-commerce deve essere spiegato in maniera dettagliata__.

Il potenziale acquirente ha bisogno di sapere se quello che cerca è proprio quello che sta vedendo dallo schermo e, poiché non è possibile intavolare un dialogo fatto di domande e risposte come avviene in un negozio reale, l'unico modo iniziale che avete per convincerlo è metterlo nelle condizioni di avere più informazioni possibili.

Questa operazione è delicata e vi richiederà delle energie iniziali, ma rappresenterà
l'anticamera di un buon successo di vendite. L'importante è tenere in considerazione delle norme valide in
ogni settore. [Vuoi approfondire](/blog/7-semplici-regole-per-descrivere-al-meglio-i-vostri-prodotti){:target="\_blank"}

### 6. Dedicate al cliente sconti o promozioni
Fidelizzare il cliente significa soddisfarlo sui prodotti che acquista, certamente, ma può tornare vantaggioso __instaurare un rapporto di reciproca intesa__: lui ha scelto il vostro negozio online fra tanti, e voi avete il dovere di __ringrazire la sua *fedeltà*__ attraverso piccoli *regali* a lui dedicati.

Uno __sconto__ da spendere entro un arco di tempo (da voi stabilito) proporzionato alla spesa effettuata, può avere il duplice effetto di __invogliarlo a tornare nel vostro negozio__ e di farlo sentire *coccolato*.

Anche una __promozione valida *solo* per lui__ può essere una buona arma per convincerlo a tornare da voi: per esempio, sulla base di prodotti già acquistati in precedenza, è buona norma cercare di capire cosa può essergli affine e gradito e riservargli, pertanto, un *trattamento speciale*.  

### 7. Ricercate un feedback
Terminata l'esperienza d'acquisto nel vostro negozio, il cliente deve avere la possibilità di __esprimere il proprio parere__ essenzialmente:

- __sulle modalità pratiche della compera__ vera e propria: usabilità del sito, semplicità delle azioni finalizzate all'acquisto, completezza delle informazioni ricercate

- __sui prodotti acquistati__: nient'altro che un personale parere su quanto ha comprato.

Questo sistema di *ascolto* del cliente vi permetterà sicuramente di avere una __panoramica sul vostro operato__, dandovi conferme ma anche opportunità di miglioramento, ma __darà soprattutto al cliente quella *voce* che lo farà sentire parte attiva__ del sistema.
